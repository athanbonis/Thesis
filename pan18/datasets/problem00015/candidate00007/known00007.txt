decyduje się nie robić tego, wiedząc, że rano Sam obdarzy go spojrzeniem pełnym pogardy, jak tylko poczuje zapach. Dean tęskni za dawnym Samem i jego grymasami na twarzy.
- Wspominałem dzisiaj – zaczyna Castiel – tę noc, kiedy  próbowałeś sprowadzić mnie na drogę grzechu nieczystości.
Dean śmieje się, ale nie zauważa jak oczy Castiela migoczą w odpowiedzi na ten śmiech.
- Tak? – pyta z ciekawością.
- Zdałem sobie sprawę, że jest więcej ludzkich doświadczeń, które są mi obce, poza tymi, na które niebo spogląda nieprzychylnie, a które są najwyraźniej jedynymi, do których mnie zachęcasz.
- No wiesz co? Zapoznałem cię przecież z bekonowym cheeseburgerem. To też się liczy.
- Nie chciałem zasugerować niewdzięczności. Burger był satysfakcjonującym doświadczeniem.
- Żebyś wiedział, że jest satysfakcjonujący.
Dean zaciąga się znów papierosem i przygląda się przez okno pustym ulicom i parkingom, zalanym białym światłem lamp.
- Jestem ogromnie niedoświadczony w dotyku – oznajmia Castiel.
- Jak to? – dopytuje Dean.
- Mam umiarkowane doświadczenie w czterech pozostałych zmysłach – wzroku, słuchu, smaku i zapachu. Ale zauważyłem dzisiaj, że dotyk, którego tak niewiele doświadczyłem, miał zazwyczaj nieprzyjemną naturę.
Dean prycha.
- Jeśli nazywasz nieprzyjemnym zostanie wgniecionym w ścianę i spranym przez demony i wredne anioły, to tak, można to nazwać nieprzyjemnym dotykiem.
Castiel nic nie mówi przez parę minut i Dean przeczekuje ciszę. Kiedy odwraca się, by na niego spojrzeć, wyraz twarzy anioła wypełnia jego serce smutkiem. Castiel wpatruje się w przestrzeń, zatopiony w myślach i po raz pierwszy Dean zauważa, jak naprawdę samotny jest jego anioł. Może Dean nie rozumie. Może nigdy nie może zrozumieć. Dean ma Sama, jeśli nikogo innego nigdy nie będzie miał, zawsze z nim będzie Sam. A Castiel?
- Widziałem w parku kobietę trzymając swoje dziecko – opowiada anioł. – Nigdy tego nie doświadczyłem.
- Czego? – miękko pyta Dean. – Objęć matki? – Dean zna ten ból... – Czy posiadania dziecka? – Ten też zna.
Castiel potrząsa lekko głową.
- Nigdy nie doświadczyłem dotyku pochodzącego z miłości – mówi. – Nie wiem jak to jest gdy ktoś.... otacza cię ramionami.
Dean mruga, zdumiony. Być może nie jest najbardziej kontaktowym gościem na ziemi, ale spędził całe swoje życie przytulając ojca. Trzymał w objęciach swojego brata. Sam trzymał jego. Zawsze pozostają w kontakcie fizycznym, jak gdyby to nic nie znaczyło, właśnie dlatego, że znaczy tak wiele. Przytula Bobby'ego od lat, za każdym razem z coraz większym uczuciem, bo ta część Deana, która jest synem Bobby'ego, a nie Johna Winchestera, powiększa się z upływem czasu i krwi, i wraz z kurczącym się wokół niego światem.
Dean pamięta mamę, sposób, w jaki go wciąż go dotykała przez pierwsze cztery lata jego życia, i czuje ból wszystkich lat po pożarze, który zabrał mu matkę i jej objęcia. Nie potrafi sobie wyobrazić, że miałby nie mieć tych wspomnień, tych uczuć. Jak bardzo stary jest Castiel? I nigdy?
- Chcesz, żebym ci pokazał? – Dean oferuje, nie zastanawiając się długo.
Castiel patrzy na niego takim wzrokiem, w którym widać jasno i przejrzyście nagą samotność, izolację, które uświadamiają Deanowi, że nic nie wie o byciu samotnym.
- Zrobiłbyś to dla mnie? – pyta anioł. Dean wzrusza jednym ramieniem, nie wiedząc czemu nie jest ani trochę zażenowany, za to czuje się zobowiązany, by to zrobić.
- Jasne – oznajmia Dean. – O ile, no wiesz, nie zrobisz z tego afery.
Castiel nie odpowiada, wpatrując się w niego z nieprzeniknionym wyrazem twarzy. Deanowi wydaje się, że zauważa lekkie skinienie głową, więc otwiera drzwi samochodu i wyrzuca papierosa. Siedząc bez ruchu, wpatruje się w z niepewnością w anioła. Castiel czeka, nieskończenie cierpliwy uczeń. Dean odkasłuje delikatnie.
- Chodź... chodź tu bliżej – mówi. Castiel przesuwa się na siedzeniu samochodu, aż jego uda opierają się o skrzynię biegów. Jego oczy nie odrywają się od oczu Deana i łowca nagle czuje się niepewnie, czuje ciążącą nad nim odpowiedzialność. Jest pierwszą osobą, którą przytuli Castiel. Co, jeśli Dean będzie w tym beznadziejny? Nie chce Castielowi zrujnować tej chwili.motyla noga – przechodzi mu przez myśl. Nie bądź żałosny.
Dean zrywa się z miejsca i bez ostrzeżenia otacza ramionami klatkę piersiową Castiela. Czuje, jak anioł wzdryga się i zamiera bez ruchu. Przez kilka pierwszych sekund anioł i człowiek trwają w nienaturalnie sztywnym uścisku. Ramiona Castiela zwisają bezwładnie po obu stronach jego ciała, Dean pozostawia między nimi na tyle przestrzeni, by poczuć, jak ramiona anioła sztywnieją i przykurczają się. Dopiero gdy Castiel unosi ręce, by objąć Deana, napięcie odchodzi. Najpierw Castiel umieszcza swoje dłonie płasko na plecach Deana, odzwierciedlając postawę Deana. Jakaś część umysłu Deana myśli – już wystarczy, nie powinniśmy się odsunąć? Ale nie odsuwa się, a Castiel nie porusza się w ogóle.Na litość boską – myśli Dean. Nie pozwolę sobie tego spieprzyć. Matka i jej dziecko – właśnie to zobaczył Cas. Ja i Sammy. Jak Dean czuje się z Samem?
Dean przygarnia anioła bliżej siebie, przysuwa się do niego, póki nie przylgną do siebie, ciało przy ciele, ramiona Deana składają się na plecach Castiela jak skrzydła. Dean bez namysłu poszukuje czegoś – poszukuje właściwego uczucia.
Miłość
